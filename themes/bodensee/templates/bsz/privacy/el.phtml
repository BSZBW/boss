<h2>Δήλωση Προστασίας Προσωπικών Δεδομένων</h2>

<h3>Πρόσβαση στην ιστοσελίδα</h3>

<p>Κάθε φορά που αποκτάτε πρόσβαση στην ιστοσελίδα του Κέντρου Υπηρεσίας Βιβλιοθήκης Βάδης-Βυρτεμβέργης (Bibliotheksservice-Zentrum Baden-Württemberg, BSZ), τα παρακάτω δεδομένα αποθηκεύονται σε ένα αρχείο πρωτοκόλλου:</p>

<ul>
    <li>όνομα του αρχείου στο οποίο αποκτήσατε πρόσβαση</li>
    <li>ημερομηνία και ώρα πρόσβασης</li>
    <li>όγκος μεταφερθέντων δεδομένων</li>
    <li>μήνυμα από το πρόγραμμα περιήγησής σας ότι φόρτωσε επιτυχώς την ιστοσελίδα που εμφανίζεται εκείνη τη στιγμή</li>
</ul>
<p>Η διεύθυνση IP δεν αποθηκεύεται.</p>

<p>Μεταβίβαση δεδομένων προσωπικού χαρακτήρα σε τρίτους, για εμπορικούς ή μη σκοπούς, δεν γίνεται.</p>

<p>Οι ιστοσελίδες μας χρησιμοποιούν σε διάφορα σημεία cookies. Σκοπός της χρήσης των cookies είναι να παρέχουμε πιο φιλικές προς το χρήστη, πιο αποτελεσματικές και πιο ασφαλείς υπηρεσίες. Τα cookies είναι μικρά αρχεία κειμένου που τοποθετούνται στη μνήμη της συσκευής σας και, ενδεχομένως, αποθηκεύονται από το πρόγραμμα περιήγησης που χρησιμοποιείτε. Όλα τα cookies που χρησιμοποιούν οι διακομιστές ιστού του BSZ είναι «cookies συνεδρίας». Αυτό σημαίνει ότι μετά τη λήξη της επίσκεψής σας διαγράφονται αυτομάτως από το πρόγραμμα περιήγησής σας. Τα cookies που χρησιμοποιούνται από το BSZ δεν προκαλούν βλάβες στη συσκευή σας και δεν περιέχουν ιούς.</p>

<h3>Έχετε κάθε δικαίωμα να ενημερώνεστε για την επεξεργασία των δεδομένων σας</h3>

<p>Η εμπιστοσύνη σας είναι σημαντική για εμάς. Έχετε ανά πάσα στιγμή το δικαίωμα να ενημερωθείτε για τα αποθηκευμένα δεδομένα που σας αφορούν, την προέλευσή τους, τους αποδέκτες τους ενδεχομένως, καθώς και το σκοπό της αποθήκευσής τους.</p>

<p>Πληροφορίες για τα αποθηκευμένα δεδομένα θα σας παράσχει ο υπεύθυνος για την Προστασία Προσωπικών Δεδομένων του BSZ (e-mail: datenschutz@bsz-bw.de). Επίσης, μπορείτε να απευθυνθείτε σε αυτόν όσον αφορά κάθε άλλο ερώτημα που δεν απαντήθηκε στην παρούσα Δήλωση Προστασίας Προσωπικών Δεδομένων ή σε περίπτωση που επιθυμείτε πιο εξειδικευμένες πληροφορίες.</p>
